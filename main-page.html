<section class="main-quote">
  <p>
    Lubisz mieć dach nad głową? Jasne, to dość popularne hobby. Wszyscy chcemy
    być domni. Jeśli planujesz opuścić grono wierzących niepraktykujących i w
    końcu przenieść się na swoje - może nie być lekko. A czy warto? Jeszcze nie
    wiem, zobaczymy.
  </p>
</section>
<section>
  <h1>Sprawdź, czego możesz się tu spodziewać</h1>
  <article>
    <h2>O czym jest ta strona?</h2>
    <p>
      Kupujemy pierwsze mieszkanie od dewelopera i świetnie się bawimy.
      Właściwie to czasem lepiej, czasem gorzej, czasem mamy ochotę rzucić czymś
      (albo sobą) o ścianę – ale ważne, że teraz to już nasza ściana i trzeba
      sobie jakoś z nią poradzić. Jak? Nikt nas tego nie nauczył. Więc uczymy
      się sami – na błędach swoich i cudzych.
    </p>
  </article>
  <article>
    <h2>Kim jestem?</h2>
    <p>
      <!-- sup daje dziwnie duży rozmiar fontu-->
      Mam 30 lat, od niedawna kredyt i 59 m<sup>2</sup>. <br />Jakie mam
      kwalifikacje, żeby doradzać w kwestiach mieszkaniowych? Żadne – poza
      doświadczeniem z pierwszej ręki i nauką na własnych błędach.<br />Co mnie
      skłoniło do podjęcia tego tematu publicznie? Frustracja, przede wszystkim.
      Ale to też trochę tak jakbym zrobiła pracę domową sama, a potem podzieliła
      się nią z innymi. Może komuś się przyda.
    </p>
  </article>
</section>
<section class="updates">
  <h1>Aktualizacje – na jakim etapie jesteśmy?</h1>
  <article>
    <h2>Stan na: sierpień 2025</h2>
    <p>
      Mieszkanie jest już kupione, kredyt się spłaca. Wykończenie w toku: mamy
      położone gładzie i wylewki, ale panele i kafelki czekają na swoją kolej.
      Podobnie jak armatura do łazienki i zmiękczacz wody. Najnowsze osiągnięcie
      to grzejnik kanałowy w końcu na swoim miejscu. Co prawda jeszcze nie
      grzeje, ale patrzyliście na datę? Jest sierpień. Poszliśmy w końcu do Enei
      zadać sakramentalne pytanie. Okazało się, że jednak chcą, żeby im płacić.
      No cóż.
    </p>
  </article>
  <article>
    <h2>Stan na: lipiec 2025</h2>
    <p>
      Mamy już prąd, ale za niego nie płacimy. Nadal się waham, czy iść do Enei
      zapytać, czy chcą moje pieniądze. Poza tym dużo się nie zmieniło - ten
      miesiąc obfitował w ważniejsze sprawy, na przykład urlop.
    </p>
  </article>
</section>
