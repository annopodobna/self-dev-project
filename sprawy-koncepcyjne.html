---
title: MieszkAnka - sprawy koncepcyjne
layout: default
---

<section class="subpage-lead">
  <h1>Sprawy koncepcyjne</h1>
  <p>
    Trochę window shoppingu jeszcze nikomu nie zaszkodziło, szczególnie jeśli
    zaraz masz wydać kilkaset tysięcy. Dlatego dobrze poświęcić więcej czasu na
    ten etap. Może nie kilka lat, bo ceny mieszkań niestety nadal rosną – ale na
    pewno nie rzucaj się na pierwszą ofertę bez przygotowania. Rozeznanie
    dzielnic, wielkości, cen, deweloperow, idź na drzwi otwarte. Poczujesz się
    bogato i poznasz bardziej kumatych ludzi. Zdecyduj, czy wtórny, czy
    pierwotny rynek.
  </p>
</section>
<section class="subpage-content">
  <article>
    <h1>Zanim cokolwiek</h1>
    <p>
      Najpierw pomyśleć, potem robić. Nad czym warto się zastanowić 20 razy?
      Zadaj sobie te pytania i odpowiedz na spokojnie.
    </p>
    <ul>
      <li>
        Dlaczego chcę kupic mieszkanie? Czy obecnie wynajem nie jest dla mnie
        lepszą opcją?
      </li>
      <li>
        Czy chcę mieszkać w jakimś mieście/dzielnicy na stałe? Czy jednak chcę
        jeszcze sprawdzić różne miejsca?
      </li>
      <li>
        Wolę kupić z rynku wtórnego czy z pierwotnego? Czyli: bardziej zależy mi
        na gotowym mieszkaniu do wprowadzenia od razu czy na zrobieniu
        wszystkiego po swojemu od podstaw?<br /><strong
          >Important note: na tej stronie opisuję perspektywę zakupu z rynku
          pierwotnego, bezpośrednio od dewelopera.</strong
        >
      </li>
      <li>
        Czy ogarnę to finansowo (to, czyli albo gotówkę na zakup mieszkania,
        albo kredyt)? Jaki mam budżet? Nie tylko na sam zakup, ale i na
        wykończenie!
      </li>
      <li>
        Jeśli masz partnerkę lub partnera: jak to zrobimy? Czy kupujemy razem,
        czy właścicielem ma być jedna osoba? (Te kwestie dokładniej ustalicie z
        doradcą finansowym, ale lepiej zadbać o emocjonalną część tej dyskusji
        trochę wcześniej :)
      </li>
    </ul>
  </article>
  <article>
    <h1>1. Etap spokojnego rozglądania się</h1>
    <p>
      Na ten etap prawdopodobnie poświęcisz najwięcej czasu – i słusznie.
      Mieszkanie to spora inwestycja, nawet jeśli Twój stan konta jest powyżej
      przeciętnego, dlatego dobrze go naprawdę porządnie przemyśleć i dać sobie
      czas na ewentualne zmiany zdania. Zatem co musisz zrobić?
      <br />
      kredyt: po prostu idź do doradcy. serio.i nie rezygnuj z wakacji
    </p>
    <article>
      <h2>Rozeznanie miast i dzielnic</h2>
      <p>
        Moim zdaniem to pierwsze, co warto zrobić. Zanim zaczniesz szukać
        konkretnych deweloperów, dostępnych mieszkań i ofert – zastanów się,
        gdzie w ogóle chcesz mieszkać.
      </p>
      <ul>
        <li>
          Jeśli marzy Ci się zmienić miasto zamieszkania – jasne, ahoj przygodo!
          Ale wynajmij sobie tam pokój na miesiąc i spróbuj pożyć jak lokals.
          Jak działa komunikacja miejska? Czy odpowiada Ci atmosfera miasta? Czy
          wielkość miasta jest dla Ciebie odpowiednia, tak na co dzień? To
          wszystko może wyglądać zupełnie inaczej z perspektywy turysty, dlatego
          spróbuj pożyć chwilę jak tutejszy zanim się nim staniesz na dobre.
        </li>
        <li>
          Jeśli decydujesz się na Twoje obecne miasto – to część drogi masz już
          za sobą. Zakładam, że dobrze Ci się w nim żyje, skoro chcesz tu
          zostać. Ale nadal do wyboru pozostaje np. dzielnica albo nawet samo
          osiedle. Weź pod uwagę nie tylko swoje obecne potrzeby, ale także to,
          co może się przydać za kilka lat (tak, mówię o lekarzach w pobliżu).
        </li>
      </ul>
    </article>
    <article>
      <h2>Opinie o deweloperach</h2>
      <p>
        Na razie na spokojnie - sprawdź, jacy deweloperzy oferują mieszkania w
        wybranej przez Ciebie okolicy. Czy dana firma jest godna zaufania, ma za
        sobą jakieś skandale, problemy finansowe? A także: co piszą na ich temat
        mieszkańcy, którzy już kupili swoją nieruchomość? Spróbuj znaleźć grupy
        osiedlowe na Facebooku i przejrzeć problemy, którymi dzielą się tam
        sąsiedzi albo podpytać kogoś bezpośrednio. Możesz brać drobną poprawkę
        na ich komentarze, bo na pewno częściej będą pisać o rzeczach
        negatywnych niż pozytywnych - ale z drugiej strony to właśnie tych
        negatywnych chcesz uniknąć w swoim mieszkaniu.
      </p>
    </article>
    <article>
      <h2>Ceny na rynku</h2>
      <p>
        Jeśli znasz już mniej więcej swój budżet, to czas porównać go z
        rzeczywistością. Zacznij od ogólnodostępnych źródeł, czyli ogłoszeń na
        portalach typu OtoDom. Większość deweloperów niestety nie publikuje cen
        wprost; trzeba o nie doptyać. Pro tip na tę okoliczność: wysyłaj takie
        zapytania z odrębnego mejla, na którym nie będzie Ci przeszkadzał
        późniejszy spam ofertami i newsletterami.
      </p>
      <p>
        Głównie interesuje Cię cena za metr kwadratowy samego mieszkania.
        Koniecznie upewnij się, jak dany deweloper liczy metraż: ze ściankami
        działowymi włącznie czy bez. Dopytaj też o dodatki, na których Ci zależy
        - na przykład miejsce parkingowe, balkon czy komórkę lokatorską (po
        staropolsku: piwnicę).
      </p>
    </article>
    <article>
      <h2>Kredyt i doradca finansowy</h2>
      <p>
        Może nie jest to intuicyjnie "koncepcyjna" sprawa, ale w tej kwestii też
        warto mieć wstępne rozeznanie. Jeśli nie potrzebujesz kredytu, możesz
        oczywiście pominąć ten punkt (zazdro!).
      </p>
      <p>
        Jeśli jednak trochę pożyczonej gotówki jest Ci potrzebne, masz dwie
        drogi: możesz od razu iść do konkretnego banku albo spotkać się najpierw
        z doradcą finansowym. Osobiście polecam to drugie rozwiązanie, bo pokaże
        Ci więcej możliwość i oferty różnych banków - ale doradcy również
        współpracują z konkretnymi bankami i niestety mogą też mieć swoje
        preferencje (często bezpośrednio związane z prowizją, jaką dostają od
        zawartej umowy). Zwykle usługa doradcy finansowego jest za to darmowa;
        ich wynagrodzeniem jest właśnie ta prowizja, którą wypłaca im bank za
        to, że weźmiesz ten konkretny kredyt.
      </p>
      <p>
        A czego się spodziewać na takich wstępnych rozmowach? Przede wszystkim
        uda Ci się mniej więcej poznać swoją zdolność kredytową - czyli to, ile
        pieniędzy bank jest skłonny Ci pożyczyć. Ta kwota może być różna w
        każdym banku i zależy od wieeelu czynników, na przykład Twoich zarobków
        (oczywiście), wieku (mniej oczywiście), rodzaju umowy o
        pracę/działalności, obecnie spłacanych zobowiązań (inne kredyty i
        pożyczki, zakupy na raty)... Przygotuj się na wiele pytań o tego typu
        rzeczy, a także na prośbę o wyciąg z historii Twojego głównego konta
        bankowego (żeby sprawdzić, jak godspodarujesz swoją wypłatą na co
        dzień). Tak, będą tam widoczne tytuły przelewów. Doradcy i pracownicy
        banków niejedno już widzieli, więc nie musisz się stresować głupkowatymi
        przelewami do znajomych - ale na wszelki wypadek w najbliższych
        miesiącach ogranicz żarty w tytułach przelewów do bardziej niż mniej
        legalnych.
      </p>
    </article>
  </article>
  <article>
    <h1>2. Etap określania wymagań</h1>
    <p>
      Po rozeznaniu - zdecyduj, czego chcesz. Nie chodzi jeszcze o konkretne
      mieszkanie, ale o jego cechy lub elementy, na których Ci zależy. W ten
      sposób z morza ofert zalewających rynek wydzielisz grupkę tych, które
      serio Cię interesują.
    </p>
    <p>
      Pewnie jesteś już w stanie powiedzieć, w jakiej lokalizacji chcesz
      mieszkać, a w jakiej za żadne skarby. Masz przedział wielkości mieszkania
      i układu pokoi, na którym Ci zależy. Określ, a najlepiej spisz sobie swoje
      must-have, nice-to-have, a także avoid-at-all-costs-to-have. Taka
      podręczna notatka pomoże Ci utrzymać kurs nawet przy najbardziej
      przekonywujących strategiach marketingowych deweloperów.
    </p>
  </article>
  <article>
    <h1>3. Etap podejmowania decyzji</h1>
    <p>
      I na koniec, na podstawie zasad, które spiszesz - popatrz na konkrety.
      Przejrzyj oferty, wybierz kilka najbardziej Ci odpowiadających... To z
      nimi chcesz porozmawiać i z nich wybierzez to jedno jedyne mieszkanie dla
      Ciebie. Decyzja będzie dużo łatwiejsza.
    </p>
  </article>
</section>
